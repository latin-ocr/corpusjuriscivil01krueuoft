Iustinianarum institutionum editio quae
nunc prodit convenit fere cum ea quam ante
hunc annum curavi. quam quidem recensui
ad optimorum librorum fidem, cum Bam-
bergensis et Taurinensis saec. IX vel X,
quorum 1116 integer est, hic magna ex parte
periit, tum legis Romanae canonice comptae
saec. IX, quae plus minus quartam partem
huius libri in se recepit cuiusque capita
duobus exceptis in collectionem anonymi
Anselmo dedicatam transscripta sunt.

Quorum librorum ea condicio 651, ut lex
Romana, quam propter vetustatem emenda—
tionemque primo loco habui, proxime cog-

nata sit libro Bambergensi, Taurinensis vero=

alius sit ordinis ad illius menda tollenda
plurimum proficiens. atque cum ex collatio-
nibus deteriorum librorum collegisse mihi
viderer in hos duos ordines discedere omnes,
curandum erat, ut in iis partibus, in quibus
Taurinensis deficit, alium eiusdem ordinis
codicem subrogarem. sed nec in reliqua in-
stitutionum parte omnino abstinere licuit a
recentioribus libris: in utrumque enim librum
non ita raro inculcatae sunt et emendationes
ex· alterius ordinis libris petitae et inter-
polationes plerumque communes.

Quas ob causas tres praeterea adhibui
libros Bambergensem saec. XI vel XII, qui
alterius Bambergensis ordinem sequitur, Ca
sinatem saec. XI et Wallraffianum saec. XII,
qui Taurinensis ordini adscribendi videntur:
Parisiensis denique saec. XI, quem adhuc
non potui ipse excutere, lectiones quas con-
gesserunt alii quamvis paucas neglegere

nolui.
Constituto ex his libris contextu institu-
tionum in addenda diversitate scripturae ita

' versatus sum, ut quae veteribus libris com-

munia essent, enotarem omnia, singularium
graviora tantum, Bononiensium librorum scri-
pturam ubi utile visum est indicarem.
Summae vero auctoritatis in eruenda vera
lectione habui tam Theophili paraphrasin
Graecam institutionum, ad cuius editiones
mihi accessit collatio veteris codicis Messa-
nensis adservata in bibliotheca regia Bero-
linensi, quam quae supersunt librorum, ex
quibus profecerunt tres viri, quibus cura
componendarum institutionum iniuncta est.
61 quidem de quibus constat sunt hi: Gaii
libri institutionum et rerum cottidianarum,
Marciani Florentini Ulpiani libri institutio-
num, Ulpiani liber singularis regularum,
Iustiniani codex prior et digesta: sed quae
ex veterum auctorum libris exscripta sunt,
exceptis iis quae exstant in Gaianis insti-
tutionibus et uno loco ex Ulpiani regulis
non nisi ex digestis nobis innotuerunt. quare
ut facilius dignoscatur, unde sumpta sint
quae in digestis redeunt, in his laudandis
addidi legis inscriptionem, ut uncinis inclu-
derem aut digestorum locum, ubi institutio—
num verba ex·veteribus ipsis libris pen-
deant, aut librum iuris consulti, quando ea
ex digestis profecta sint. quae vero ex Gaia-
nis institutionibus, quas nostrarum funda-
mentum esse constat, transscripta sunt, intra
ipsum contextum his signis ' ⁸ distinxi.
Citantur praeterea ad titulorum rubricas
Gaii institutiones titulique digestorum et
codicis qui eiusdem argumenti sunt: nec
minus suo quoque 1060 indicantur consti-
tutiones, ad quas institutiones remittunt.

Scripsi Berolini d. 10 m. Ianuarii 1868.

111 altera editione nonnulla tam ope librorum, quos annis 1868 et 1869 excussimus,
quam ex Gaii apographo a G. Studemundo confecto emendata sunt.

Regimontii d. 28 m. Februarii 1877

